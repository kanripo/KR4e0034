# -*- mode: mandoku-view; -*-
#+TITLE: 趙考古文集
#+DATE: 2015-08-25 00:16:56.440423
#+PROPERTY: ID KR4e0034
#+PROPERTY: BASEEDITION WYG    
#+PROPERTY: JUAN 提要
<pb:KR4e0034_WYG_000-1a>¶
欽定四庫全書　　　　　集部六¶
　考古文集　　　　　　　别集類五(明/)¶
　　提要¶
　　　　(臣/)等謹案考古文集明趙撝謙撰撝謙有六¶
　　　　書今義已著録明詩綜引黄宗羲之言謂其¶
　　　　詩集名考古銓事凡千首不傳於世今考焦¶
　　　　竑國史經籍志撝謙集已不著録黄虞稷千¶
　　　　頃堂書目雖列其名而不著巻數則亦未見¶
<pb:KR4e0034_WYG_000-1b>¶
　　　　原本信乎其乆不傳也此本所錄詩僅十餘¶
　　　　篇古文亦祇五十餘篇前有順治丁酉黄世¶
　　　　春序稱其子孫式微已甚而䏻錄其遺集出¶
　　　　没於藏書之家殆天將藉是而彰考古云云¶
　　　　葢其後人掇拾散亡重裒成帙者耳集後附¶
　　　　遺言十六條又載其裔孫諸生頀上瓊州姜¶
　　　　參政請復姓書及與浙中族姓札數通葢撝¶
　　　　謙没後其幼子流寓海南依母族冒呉姓故¶
<pb:KR4e0034_WYG_000-2a>¶
　　　　頀請於姜而復之又撝謙所作造化經綸圖¶
　　　　亦附於後編次頗無條理然傳刻先集者多¶
　　　　因祖父以附子孫自宋元以來即徃徃以文¶
　　　　集為家牒陋例相沿亦不自是編始矣撝謙¶
　　　　以小學名家不甚以文章著此本又僅存殘¶
　　　　賸未必得其精華而意度波瀾頗存古法究¶
　　　　與鈔語錄者有别是則學有原本之故也乾¶
　　　　隆四十三年五月恭校上¶
<pb:KR4e0034_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR4e0034_WYG_000-3a>¶
欽定四庫全書¶
　趙考古文集序¶
嗟乎士具材力學患不遇其時離羣獨處患莫能知之¶
及夫時遇矣人知矣而猶終身不免困窮者其故何哉¶
豈儒者固迂闊不可用抑一時人才之盛㧞寘己多雖¶
裒然有夙昔之學者亦狼藉而不惜也與將儒者之用¶
有大有小有久有近幸不與草木同朽己為甚厚無以¶
復加耶明興仁者之師討伐四出而權謀之士以智計¶
<pb:KR4e0034_WYG_000-3b>¶
見文章之士以簡册見繁劇之才以吏能見朝收暮薦¶
莫不極一時之選而吾姚趙子撝謙最後乃出然特以¶
修正韻書召至一試旋出為中都典簿又未幾以為教¶
諭海南卒死于官士以遇時為幸者固止於此哉觀趙¶
子之學皆有原委非徒肆力佔畢樸遫焉而己也即以¶
韻書見取此正其獨得之學當令展盡底藴成一代不¶
刋之書乃未見究竟此書而遂去是豈肯以所學徇人¶
者耶設使考古欲大行所學吾不識人之能與否又當¶
<pb:KR4e0034_WYG_000-4a>¶
何如也厥後始有所謂六書本義又有聲音文字通此¶
亦不見合而自存其所得耳非真欲以區區字學名世¶
也然則時之負於考古與考古之負於時與吾終不得¶
而知之也余于太沖氏得其裔孫所録古文五十餘篇¶
古今詩十餘篇借録而讀之要之與古作者何以異而¶
猶未有表章者則其鄰于埋没也亦幾矣然其孫式微¶
已甚非果有文章之好而能録其遺集出没于藏書之¶
家意天將藉是而彰考古與考古之于海南士風丕變¶
<pb:KR4e0034_WYG_000-4b>¶
人稱為海南夫子則考古之所以不朽者有在而吾猶¶
珍惜其遺文亦後學景仰文獻之懷自然如是者今余¶
有録本矣太沖氏可以舊本還其孫告以考古之不遇¶
于朝猶能教行一方著述之不傳猶可以斯文得遇於¶
來世之人也¶
順治十四年丁酉端陽後二日後學黄世春序¶
#+PROPERTY: JUAN 目録
<pb:KR4e0034_WYG_000-5a>¶
欽定四庫全書　　　　集部六¶
　趙考古文集目録　　　别集類五(明/)¶
　　巻一¶
　　　序¶
　　　記¶
　　　書¶
　　巻二¶
　　　傳¶
<pb:KR4e0034_WYG_000-5b>¶
　　　跋¶
　　　書後¶
　　　墓誌¶
　　　銘¶
　　　襍著¶
　　　詩¶
　　　遺言¶
　　　附錄¶
